{"name":"SignEncrypt","tagline":"Narzędzie do podpisywania i szyfrowania wykazu transakcji do GIIF","body":"Szyfrowanie plików na potrzeby GIIF\r\n===================================\r\n\r\nTen program służy do podpisywania i szyfrowania  plików na potrzeby GIIF,\r\nW odróżnieniu od oficjalnego oprogramowania [SecureFile] pozwala on na \r\npodpisywanie i szyfrowanie plików większych niż 193MB, a także wprowadza\r\nnowy, kompaktowy format pliku.\r\n\r\nStary format pliku\r\n------------------\r\n\r\nDo października 2014 roku GIIF obsługiwał wyłącznie jeden format pliku.\r\nW tym formacie plik przesyłany do GIIF jest opakowywany w serię kopert.\r\n\r\nPierwsza koperta to wiadomość CMS typu signed-data. Przesyłany plik jest w niej\r\nprzechowywany jako element \"data content type\". Ta koperta zawiera podpis\r\nelektroniczny złożony na dokumencie, oraz certyfikat użyty do podpisu.\r\nW kopercie może znajdować się podpisany atrybut signing-time, ale jego wartość\r\njest ignorowana (dla plików przysłanych pocztą elektroniczną brany jest pod\r\nuwagę czas wejścia pliku na pierwszy serwer pocztowy ministerstwa, a w przypadku\r\nplików przesyłanych przez WWW czas rozpoczęcia przesyłania pliku). Plik, który\r\njest przekazwany może być zakodowany jako DER lub BER.  \r\nTa koperta powoduje przyrost pliku wynikowego o kilkaset bajtów.\r\n\r\nDruga koperta to S/MIME, które opakowuje binarne dane z podpisanym plikiem.\r\nTa koperta powoduje przyrost pliku o 34%.\r\n\r\nTrzecia koperta to wiadomość CMS typu enveloped-data. Plik wynikowy z drugiej\r\nkoperty jest w niej przechowywany jako element \"data content type\". Ta koperta\r\njest wykorzystywana do szyfrowania podpisanych danych z użyciem certyfikatu\r\nGIIF. Do szyfrowania symetrycznego używany jest algorytm 3DES-EDE w trybie CDC.\r\nTa koperta powoduje przyrost pliku wynikowego o kilkaset bajtów w porównaniu\r\ndo pliku wynikowego z koperty drugiej. Szyfrowanie dodatkowo sprawia, że dobrze\r\nkompresowalne dane o transakcjach stają się nie kompresowalne.\r\n\r\nCzwarta i ostatnia koperta to S/MIME które opakowuje binarne zaszyfrowane dane.\r\nTa koperta powoduje przyrost pliku o kolejne 34%.\r\n\r\nW rezultacie dwóch niepotrzebnych konwersji pliku binarnego do formatu S/MIME,\r\nplik rośnie o 77%, co jest duży problemem w przypadku wykazów transakcji\r\nz banków.\r\n\r\nNowy format pliku\r\n-----------------\r\n\r\nOd października 2014 GIIF obsługuje także nowy format pliku. W tym formacie\r\nplik przesyłany jest również opakowywany w serię kopert.\r\n\r\nPierwsza koperta to CMS typu signed-data, identyczny jak w starym formacie\r\npliku.\r\n\r\nDruga, opcjonalna koperta, to kompresja zgodnie z [RFC-3274][RFC3274]. Wynik\r\npierwszej koperty jest w niej przechowywany jako signed-data. Dane transakcji\r\ndobrze kompresują się z użyciem algorytmu zLib (nawet do 10% oryginalnego\r\nrozmiaru pliku).\r\n\r\nKolejna, tym razem obowiązkowa koperta, to CMS typu enveloped-data. Przechowuje\r\nona plik wynikowy z pierwszej koperty jako signed-data, lub z drugiej koperty\r\njako compressed-data, jest ona wykorzystywana do szyfrowania popisanych\r\n(i opcjonalnie skompresowanych) danych z użyciem certyfikatu GIIF.\r\nDo szyfrowania symetrycznego wykorzystywany jest algorytm 3DES-EDE lub AES128,\r\noba w trybie CDC.\r\n\r\n\r\n\r\n[SecureFile]: https://www.giif.mofnet.gov.pl/giif/oprogramowanie/SecureFile.exe\r\n[RFC3274]: http://tools.ietf.org/html/rfc3274 \"RFC-3274\"","google":"","note":"Don't delete this file! It's used internally to help with page regeneration."}